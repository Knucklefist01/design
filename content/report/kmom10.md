---
Title: Kmom10
Template: kmom
---

## Kmom10 - Projekt och examination

När jag startade projektet så valde jag att börja om helt från grunden genom att ladda in pico på nytt och bygga sidan därifrån, detta på grund av att hela stilen på sidan kommer vara hyfsat annorlunda från vad portfolion var och jag tyckte därför det verkade lättare att starta från scratch. Bilderna som används på sidan är antingen skapade av mig, fria för anvädning eller tillhör påhittade företag. All text som finns på dem tre sidorna är skrivna utav mig utan någon vidare fact-check bakom det så om det finns några stycken som verkar tekniskt ologiska så får ni gärna ignorera dem. Utöver det så har jag försökt anpassa texten för att vara så relevant som möjligt och jag skrev den hur jag tror att en webbutvecklare hade försökt sälja sig själv och ungefär vad dem skulle vilja lyfta fram ifrån sina tidigare arbeten. Med texten blandade jag in relevanta bilder och ikoner för att komplementera läsandet och hindra känslan från att bli monoton.

För mitt första tema valde jag att en mer proffessionell stil med tydliga typsnitt, nedtonade färger och en mer byrokratisk känsla. När jag valde färgpaletten utgick jag ifrån en färg ur herobilden och sedan byggde jag vidare paletten utifrån det vi lärde oss i kmom04 och med en konstant baktanke på vilke färger som skulle användas var. Strukten på filerna var att jag delade in dem så att varje enskild sida får en egen SASS-fil samt att header, footer, typography har egna filer också då dessa förekommer på alla sidor. Under tiden som jag skapade temat så försökte jag bolla med flera olika designprinciper samtidigt och det slutade med att jag lade mest fokus på hierarki, balans och typsnitt. På sidan försökte jag alltid göra saker extra tydlig, besökaren ska vara medveten av vad det är dem läser och ska lätt kunna hitta till den information som dem söker och för hjälpa till med detta använde jag mig utav rubriker och hierarkin som kommer med dessa. När det gäller själva texten försökte jag alltid komplettera med något illustrativt, oftast i form av ikoner men samtidigt så försökte jag få texten att tala lite för sig själv. Som jag nämnde tidigare så valde jag ett väldigt rakt och stilrent typsnitt för att ge en känsla av professionalism och byrokrati, och detta är anpassat till vem kunden är. Som webbutvecklare är det en bra egenskap att kunna bära två 'ansikten'. Det ena ansiktet är det mer konstnärliga och kreativa där allting inte alltid är helt perfekt men det är snyggt endå och det funkar vilket kommer till användning vid den praktiska utvecklingen av applikationer eller webbsidor där man måste tänka lite utanför lådan. Det andra är mer proffsigt och strikt vilket är användbart när man ska förhandla och skriva på kontrakt då det faktiskt är riktiga pengar och riktiga företag man förhandlar med och allting måste vara skrivet på ett visst sätt så att det inte finns någon risk för missförstånd. Det är det andra av dessa två ansikten som jag försökte lyfta fram med detta första temat.

När jag skulle lösa responsiviteten så tog jag mycket hjälp utav grid och flex funktionerna, dessa kombinerat med responsiva enheter som t.ex. vh och vw och lite SASS gjorde att sidan lätt kunde göras responsiv för alla möjliga enheter. Vid val av färger använde jag mig utav ett färgblind-filter samt Lighthouse i DevTools för att se till att förgrund och bakgrund alltid hade tillräckligt god kontrast mellan varandra för att vara läsbar oavsett synnedsättning. För att vidare underlätta för synnedsatta så lade jag till nödvändiga labels och alts på t.ex. länkar och bilder för att vara mer tydlig om vad länkarna leder eller vad bilden innehåller. Tack vare detta lyckades jag uppnå 100 i accesibilty på Lighthouse och lyckades hålla en responsiv design med minimala problem.

För det andra temat valde jag en mer informell stil, här använde jag mig av handskrivna typsnitt, lite mer vågade färgval och känslan jag försökte medföra här var mer åt det avslappnade konstnärliga hållet då kunden även hade en bakgrund med design och konst. För att återgå till vad jag nämnde innan om 'två olika ansikten' så är detta temat till för att lyfta fram mer av det första ansiktet, här är 'reglerna' lite mer avslappnade, det är mer personligt och inte alltid helt perfekt, det var därför som jag försökte använda mig lite mer av handskrivna typsnitt. För att skifta mellan teman använder jag en enkel $_GET länk nere i footern som skiftar mellan style.scss och style-dark.scss. Båda dessa filerna har varsin SASS-fil för variabler så att man enkelt kan ändra färg på flera olika områden samtidigt om det önskas.

Med uppdrag 5 valde jag att analysera 4 olika onlinebutiker som alla hade delvis eller fullt fokus på personlig- och hemelektronik. Vad jag lyckades lära mig med detta är att det verkar ha uppstått ett mönster mella många olika typer av e-handlare där dem alla följer samma mall. Deras layouter är nästan identiska och sättet som dem förmedlar olika kampanjer, information eller erbjudanden på skiljer sig inte speciellt mycket mellan sidorna. Att detta är faktumet är både bra och dåligt. Det hjälper förmodligen försäljningen eftersom att annars hade alla butiker förmodligen sett olika ut då alla enskilt försökte hitta den optimala layouten för bäst försäljning. Det hjälper även kunden som försöker handla då dem lätt kan hoppa mellan olika sidor och direkt vet hur man navigerar den. Det tragiska med att alla följer samma mönster är att man förlorar mycket karaktär, istället för att bli känd som den där sidan med en riktigt cool och unik design så riskerar man att grupperas ihop med alla andra och glömmas bort.

När det gäller uppdrag 6 valde jag att analysera bilder och laddningstiderna på min hemsida. Vad jag lärde mig från att göra en sån här självreflekterande analys är att det ofta är lätt att missa saker som man tror inte är något större problem. I mitt fall var det bara att ett par bilder var väldigt hög upplösning när dem egentligen bara behövde vara ett par hundra pixlar. Ett litet problem som detta kan vara lätt att missa, speciellt om man utvecklar lokalt först för att sedan publicera det till en server som jag gjorde eftersom att laddningstiden då är minimal på den lokala maskinen. Även väl på studentservern så märkte jag inget större problem, detta troligen för att båda jag och servern har väldigt bra uppkoppling. Det var först när jag började med denna analysen och mätte storleken på filerna och laddningstiderna som jag insåg att jag verkligen kunde gjort detta bättre. Detta fick mig också att inse att trots att jag lyckades få 100 på accesibilty i Lighthouse så är sidan inte tillgänglig för alla. Folk med väldigt seg uppkoppling eller någon som kanske är mitt ute i skogen på ett mobilnät skulle ha det väldigt svårt att ladda min sida. Som tur var kommer förmodligen ingen behöva åtkost till min sida i en nödsituation men hade jag suttit i den sitsen så hade jag bara struntat i det och letat upp en annan sida istället som förhoppningsvis har den informationen jag letar efter. Det var väldigt lärorikt och förstår verkligen nyttan av sånna här självreflekterande analyser.

För projektet i allmänhet så tyckte jag det var en bra övning till att visa på vad man lärt sig när det kommer till webbdesign. Jag stötte på lite problem här och där, oftast kopplat till ramverket på något sätt då jag inte riktigt förstod mig på det hela tiden. Dock löstes alla dessa problem väldigt fort med ett snabbt meddelande i Discord. I sin helhet tycker jag projektet var hyfsat lagom i svårighetsgrad, själva kodandet var inget problem, dock var markdown något nytt jag behövde lära mig. Men det svåraste var nog att konstant behöva vara medveten om olika designprinciper och försöka implementera dem på ett snyggt sätt. Projektet tog mig ca 2 veckor att göra och jag tycker att det känns som att det hade en hyfsat rimlig svårighetsgrad.

Handledningen i kursen har varit väldigt bra, lärarna förklarar på ett tydligt sätt, visar bra exempel och ger bra svar på eventuella frågor. Något som jag gärna hade fått lite bättre förklarat i just denna kursen hade varit Pico, jag förstår fortfarande inte riktigt vad det gör och varför vi använder det. I övrigt var allting väldigt bra, läsmatrialet var lärorikt och jag skulle helt klart rekommendera kursen till en vän om dem blir intresserade av webbdesign. Kursen får 8 / 10 från mig.

<!--

1. På din redovisningssida, skriv följande:

    1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.

    1.2 Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?

    1.3 Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?

2. Tagga din me/portfolio i v10.0.0 och publicera på GitHub.

3. Ta en kopia av texten på din redovisningssida och kopiera in den på läroplattformen i redovisningen. Glöm inte länka till din portfolio-sida och projektet.

-->
